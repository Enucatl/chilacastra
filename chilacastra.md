# Una ricerca filologica: *Chi la castra la porcella?*
*[Chi la castra la porcella](https://www.youtube.com/watch?v=tzesf9aAOKE)* è una composizione carnascialesca del 1508, di Marchetto Cara (1470--1525 ca.). Il testo, dopo una ricerca di anni, è stato ritrovato in un volume[^1] della biblioteca di Storia della Musica dell'Università di padova. L'interpretazione rimane a tratti alquanto misteriosa, anche perché nel libro non c'è alcun commento. Si dice solo che questo è *il canto del castratore di porci*, con l'utile riferimento bibliografico agli *11 libri di frottole* di Ottaviano Petrucci da Fossombrone, che non è stato possibile rintracciare.


## Chi la castra la porcella?
*Marchetto Cara*

Chi la castra la porcella?  
Su, su, za, za, ferri acuti.  
Per tagliar siam pronti tutti,  
Che bon mastro ognun s'appella.  
Chi la castra la porcella?  
Conza lavez! Ha! Conza lavez!  
Chi la castra la porcella?  

Nostre bolze e ben fornite  
Possiam star al paragone.  
Se di noi bisogno havite  
Pianterem nostro pongione,  
Poi cum gran discretione  
Conzarem vostra padella.  

Chi la castra la porcella?  
Conza lavez! Ha! Conza lavez!  
Chi la castra la porcella?  

Vi daremo un bel coperchio  
Di lavezi fermo e sodo  
Se poi rotto haveti el cerchio  
Conzarenlo cum bon modo  
Cum inzegno e cum tal chiodo  
che quadrato a tua cappella.  

Chi la castra la porcella?  
Conza lavez! Ha! Conza lavez!  
Chi la castra la porcella?  

Horsu, za se gli è dirotto  
Testi e altri che s'incapa  
Vi metiem senz'altro motto  
Quatro ponti in una chiapa  
Se per tempo poi se schiapa  
Sarem pronti a puntar quella.  

Chi la castra la porcella?  
Su, su, za, za, ferri acuti  
Per tagliar siam pronti tutti  
Che bon mastro ognun s'appella.  

Chi la castra la porcella?  
Conza lavez! Ha! Conzala vez!  
Chi la castra la porcella?  

## Note

Si sono rivelate particolarmente preziose alcune ricerche su internet, in particolare grazie al dizionario dell'Accademia della Crusca del 1612[^2]. Riportiamo qui i risultati più pertinenti:

- **Chiappa:** *s. f. (scherz.)* nel linguaggio dei cacciatori, preda, cattura: *fare una chiappa di selvaggina*. *s. f. (ant.)* pietra sporgente cui ci si può aggrappare: *montar di chiappa in chiappa* (Dante Inf. XXIV, 33).
- **Incappare:** 2 *(ant.)* prendere, acchiappare | *v. intr. [aus. essere]* incorrere, imbattersi in cosa o persona molesta. Per *rincontrarsi*, *rintopparsi*.
- **Bolzone:** 4 strumento dotato di un punzone usato per macellare i suini mediante un colpo sulla fronte
- **Sodo:** Diciamo porre, o mettere in sodo, che vale diliberare, stabilire, fermare. Latin. stabilire, firmare. (Vocabolario dell'Accademia della Crusca, 1612)
- **Schiappa:** E schiappare un legno. vale farne schegge. Lat. *in ensulas dividere*. E quando vogliamo mostrare uno esser grasso, e di bonissima fatta, diciamo, *Egli è grasso, ch' egli schiappa*, quasi s' apre, e crepa, e non cape nela pelle, modo basso.

Un altro documento riferisce sul carattere scherzoso della composizione:

> ci sono pure composizioni di carattere popolaresco, contenenti anche citazioni popolari. A questo proposito ricordiamo *Amerò, non amerò* [...] per non parlare di *Chi la castra la porcella*, una sorta di canto carnascialesco zeppo di doppi sensi e di allusioni nemmeno troppo velate.[^3]

[^1]: *I canti carnascialeschi nelle fonti musicali del XV e XVI sec.*, Federico Ghisi, 1937, pag. 136--137.
[^2]: http://www.accademiadellacrusca.it/Vocabolario_1612.shtml
[^3]: www.ertaitalia.it/File/Settembre 2003/Marchetto Cara.doc
